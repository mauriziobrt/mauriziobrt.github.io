---
layout: post
title:  "TODO - Analysis: Près - Kaija Saariaho"
date:   2024-04-09 12:11:54 +0200
categories: analysis
---

<p>
In questo testo verrà approfondita la prima sezione della composizione Près di Kaija Saariaho. Il brano verrà analizzato con attenzione allo sviluppo gestuale ed alla interazione tra materiale acustico ed elettroacustico. La metodologia di analisi utilizzata deriva da quella proposta da O’Callaghan \& Eigenfeldt\cite{dirac}, pensata appositamente per la musica mista di derivazione spettralista. 
</p>
<p>
\emph{Kaija Anneli Saariaho}(1952) è una compositrice Finlandese, attualmente residente a Parigi. A livello storico la sua musica si pone dopo lo spettralismo di Gerard Grisey e Tristan Murail però, a differenza loro, il suo obiettivo non è tanto quello di stabilire nuove pratiche compositive ma partendo da basi post-seriali e spettraliste stabilire una propria estetica\cite{workk}. Il suo linguaggio musicale è unico, posizionato a metà tra le pratiche elettroacustiche e strumentali, sviluppando particolari influenze tra i due mondi.
A sostituzione delle regole di consonanza e dissonanza del linguaggio tonale, K.S. si appoggia al più ampio concetto spettrale di tono e rumore (Saariaho 1987), questo tipo di pensiero la pone all'interno del contesto spettralista, cioè musica nella quale il timbro è elemento fondamentale per la struttura \cite{Reigle}. É poi importante notare come l'elettronica influenza la morfologia e la capacità dei gesti musicali, di cui le composizioni miste Verblendungen (1984) e Lichtbogen (1986) sono un prezioso esempio \cite{workk}. Allo stesso tempo Près(1992-94) è un brano che pone queste pratiche nella scrittura per strumento solo, il che dà la possibilità di analizzare e sentire in modo evidente i processi applicati. L'immaginario musicale di K.S. è spesso stimolato da impulsi letterari e visivi, inoltre la natura è fonte di pensiero formale. A riguardo essa dice “I am very interested in the structures found in nature—especially the symmetry of leaves and flowers. I am working on transforming such patterns musically. There are patterns within nature and colors or musical timbres within which these patterns lie.”. Il primo impulso per Près venne dal dipinto di Paul Gauguin "Fatata te Miti" (In riva al mare), immaginando i diversi ritmi e suoni derivati dall'esperienza del mare. In termini musicali questi suoni e ritmi si riferiscono a diversi tipi di materiali musicali e tessiture, forme, figure ritmiche e timbri; questi fattori sono utilizzati per creare una dialettica di accumulazione e rilascio. Il tema del mare è ricorrente nella musica di Saariaho ma la sua intenzione non è quella di ricreare il mare o le onde attraverso la composizione, nè è interessata al simbolismo legato al mare; il suo elemento di ricerca è invece particolarmente legato alla rumorosità e agli impulsi delle onde. Il suono può anche essere figurativo, se associato con forme naturali o suoni concreti riconoscibili.Uno degli aspetti di maggiore interesse nei brani di K.S., citato dal violoncellista Annsi Karttunen a cui il brano è dedicato, è appunto la transizione dall'astratto al figurativo. Il nome del brano, Près è un'abbreviazione di Près de la mer (vicino al mare), nasce come brano gemello di "Amers"(1992), opera per violoncello e ensemble, e con essa condivide il materiale di partenza, un trillo sul mi bemolle.
L’opera è divisa in tre parti. La prima riprende l’idea di Amers, la seconda mette l’accento sul ritmo e si sviluppa sotto forma di ostinato, alternando suoni gravi e armonici. Infine, la terza parte utilizza la polifonia, e tende molto al rumore.
L’elettronica è stata sviluppata all’IRCAM, da Jean-Baptiste Barrière e Xavier Chabot.
La durata di esecuzione è circa di 20 minuti.
</p>
\section*{Strategia di Analisi}
<p>
Per la creazione di un'analisi efficace della musica mista è importante capire le problematiche relative soprattutto alla descrizione di elementi che sono spesso solo uditivi. Di fondamentale aiuto per la realizzazione di questo testo è stata la scoperta del framework di O’Callaghan \& Eigenfeldt \cite{workk}, in quanto permette un approccio mirato al tipo di lavoro in analisi. L'intento è quello di trovare gli archetipi compositivi applicati dalla Saariaho, dissolverli e capirne la forma, per poi farne una sintesi. Lo scopo dell'analisi infatti come discute Marco Stroppa \cite{stroppa}, non è solo quello di smontare in piccoli pezzi le composizioni, ma, comprendendo le relazioni intrinseche dei vari segmenti, poter risintetizzare il lavoro dai singoli elementi.
In questo brano ci viene in aiuto la partitura che include anche una descrizione del processo elettronico in atto.
\section*{Analisi Gestuale e dell'Interazione}
L'analisi che ho applicato è focalizzata sul gesto e sull'interazione tra elettronica e strumento acustico. 
Per gesto si intende un'unità percettiva o forma sonora che si sviluppa nel tempo, in questo contesto per trovare questo elemento ho usato come materiale la partitura e lo spettrogramma del brano, oltre, ovviamente, all'ascolto.
I gesti sono le unità morfologiche di micro-livello, suscettibili a graduali evoluzioni nel tempo ed a interazione o mutazione con altri componenti del brano.
Ogni gesto ha una traiettoria che lo porta verso un cambiamento specifico, allo stesso modo ci sono percorsi anche a livello formale, relativi allo sviluppo, reiterazione e articolazione dei gesti. In K.S. vi è una particolare attenzione a questo tipo di evoluzione del materiale, come è visibile alla figura \ref{figure:verble}, in relazione al brano "Verblendungen" . Come è possibile notare essa realizza le traiettorie riguardanti i parametri del brano come strumento compositivo.
Per quanto riguarda l'interazione ho evidenziato 3 modalità., utilizzando la metodologia di O’Callaghan \& Eigenfeldt\cite{dirac}. Per primo troviamo la relazione per unisono, cioè una fusione timbrica tra acustica ed elettronica. Possiamo poi avere la mutazione, cioè elementi molto diversi tra loro influenzano si influenzano a vicenda. Il terzo e ultimo modo di interazione, e anche quello che ho trovato più comune in questo brano, è quello per emergenza; inteso come realizzazione di suono come estensione del precedente, o sua materializzazione come risultato dei parametri sempre del suono precedente.
\begin{Figure}
 \centering
 \includegraphics[width=\linewidth]{parameters_ver.png}
 \captionof{figure}{Parametri compositivi in Verblendungen.}
 \label{figure:verble}
\end{Figure}
</p>
\section*{Analisi Spettrale}
Dal punto di vista spettrale ho utilizzato, come parametro il respiro spettrale, inteso come continuum da tono a rumore, e l'apertura spettrale (spread).
Queste scelte sono dovute ai parametri specifici del brano in analisi, derivati dai processi compositivi. Come è stato anticipato K.S. utilizza per la sua dialettica la dicotomia tono-rumore, sostituendo i principi tonali di consonanza-dissonanza e, di conseguenza, anche l'asse stabilità-instabilità.
Per articolar il proprio pensiero musicale fa grande uso di tecniche strumentali estese, avendo una chiara concezione delle caratteristiche timbriche di ciascuna.
\begin{tabular}
\centering
\end{tabular}
\begin{Figure}
 \centering
 \includegraphics[width=\linewidth]{strings_tone_noise.png}
 \captionof{figure}{Asse tono/rumore nelle tecniche degli strumenti ad arco.}
 \label{figure:axstrings}
\end{Figure}
\end{multicols}

\begin{Figure}
 \centering
 \includegraphics[width=\linewidth]{axis_tone_noise.png}
 \captionof{figure}{Asse tono/rumore.}
 \label{figure:axnoise}
\end{Figure}

\begin{multicols}{2}


\section*{Tecniche Compositive}
Il brano fa uso di tecniche principalmente derivate dallo spettralismo. Una di queste tecniche da evidenziare per l'interazione acustica-elettronica è la \highlight{fusione} tra armonia e timbro. Se ipotizziamo di avere un agglomerato armonico, maggiore sarà l'approssimazione micro-tonale, minore la quantità di battimenti; l'orecchio percepisce il suono come fuso in un singolo oggetto piuttosto che un accordo con diversi elementi(Murail 2005d). Il compositore Tristan Murail spiega questo fenomeno utilizzando il termine 'armonia-timbro '(ibid., p.195).  Un evento armonico può cambiare le sue caratteristiche in un evento timbrico, solamente aumentando la precisione dell'approsimazione delle sue componenti costituenti.
Di conseguenza i micro intervalli non producono un 'out-of-tune-ness', ma l'effetto opposto. 
Altra tecnica di derivazione spettrale è la variazione dei livelli di armonicità e inarmonicità in relazione alla purezza o non purezza dei suoni, ottenuta manipolando le differente tecniche strumentali.
Le tecniche strumentali utilizzate vanno dalla pressione e cambi di posizione dell'arco, pizzicato, suoni strappati ed altri, che contribuiscono alla sopracitata fusione o fissione spettrale.
Se torniamo allo schema dell'asse tono-rumore, possiamo osservare che esso si muove in congiunzione con l'asse armonicità-inarmonicità. Unendo le due mappe otteniamo ciò che Grisey definisce come musica liminale, musica alla soglia della percezione (Hervé, 2009, p.31). 
Avendo posto questi concetti base, è possibile proseguire con l'analisi del brano.

\end{multicols}

\begin{Figure}
 \centering
 \includegraphics[width=\linewidth]{jj.png}
 \captionof{figure}{Apertura spettrale nel brano.}
 \label{figure:axnoise}
\end{Figure}

\begin{multicols}{2}

\section*{Près}

Près è una composizione di 3 movimenti, il primo dei quali, Misterioso, presenta il materiale musicale, nelle parole dell'esecutore Annsi Karttunen, a cui il brano è dedicato, un "mondo perfetto e statico". Il violoncello è suonato, a volte, con sovrappressione, permettendo di passare da tono a rumore. Il riverbero continuo, aggiunto dal computer, crea l'impressione di un suono che svanisce nel cosmo. Verso la fine, vengono aggiunti numerosi effetti elettronici al suono del violoncello, insieme a registrazioni pre-processate. La seconda parte, Agitato, introduce nuovi elementi sia per l'elettronica che per il violoncello. La parte strumentale è dominata da passaggi ripetitivi in cui l'uso degli armonici naturali crea un pattern ritmico secondario.
Il terzo movimento, Energico, porta in sé il conflitto dei due differenti mondi uditi precedentemente. All'inizio aggressivo, finché i gesti energici e ordinati trovano un modo di coesistere. In Près l'elettronica non può essere separata dallo strumentale; nelle parole di Kattunen "si nutrono a vicenda, creando un nuovo tipo di musica da camera.'
Da evidenziare però che la parte strumentale è stata scritta prima della realizzazione dell'elettronica, anche se la scrittura è stata strutturata secondo processi elettronici.
Nel brano prendono atto diversi processi di trasformazione, per esempio delle tecniche esecutive e della tessitura sonora (tendendo spesso al rumore). Allo stesso tempo troviamo processi ritmici, soprattutto con la contrapposizione tra elementi statici e dinamici. La parte strumentale è principalmente costruita alternando elementi semi-regolari a pattern ripetitivi.


\section*{L'elettronica}
Il principale scopo dell'elettronica in Près è quello di estendere le capacità sonore del violoncello, approccio sviluppatosi precedentemente in "Amers"(1992). Il materiale musicale di questi due lavori è lo stesso ma sviluppato con forme differenti e di struttura drammatica. Solo una parte dei passaggi strumentali e degli elementi elettronici sono gli stessi. In Près la parte elettronica è quindi estensione dello strumento riguardo il colore del suono e il gesto musicale.
La prima sezione è centrata attorno l’analisi a intervalli successivi di tempo di un trillo di violoncello in evoluzione. Il trillo si alterna tra suoni ordinari e armonici, evolvendo dal tasto al ponticello. Dalla analisi vengono dedotti 2 spettrogrammi, uno composto da tutte le parziali ed uno ridotto a sole le componenti percettivamente udibili, dovuto al fenomeno psicoacustico del mascheramento. Per ogni istanza dell’analisi ottiene una sintesi dello spettro completo, che genera timbro e lo spettro ridotto che genera altezze, percepite come armonia.
Près include suoni di sintesi, montaggi di suoni di violoncello e inoltre processi sonori in tempo reale, ottenuti con filtri risonanti e diversi tipi di eco e trasposizioni. I suoni sintetici sono basati su registrazioni di violoncello; K.S. ne ha analizzato la struttura delle parziali armoniche e la ha usata come base per l'armonia del brano. Le stesse analisi sono state utilizzate come base per la sintesi, registrate e utilizzate come nastro durante l'esecuzione. 
L'obiettivo di K.S. è stato quello di creare una composizione in cui, nonostante i numerosi livelli di processi, il violoncello stia in primo piano rispetto al resto. 
Le componenti elettroniche utilizzate sono quindi le seguenti: 
\begin{itemize}
  \item Modelli referenziali per il controllo della sintesi (Filtri risonanti)
  \item Suoni strumentali basati su dati di analisi non processati
  \item Modelli astratti di sintesi, creati dopo la selezione delle parziali di un dato suono, utilizzando modelli psico-acustici
\item Modelli astratti che possono essere interpolati con i modelli referenziali, utilizzati per rappresentare la relazione armonia-timbro.
\end{itemize}
Nelle prime versioni il violoncello venne amplificato utilizzando un microfono per ciascuna corda, ognuno posto sotto la tastiera, utilizzando un sistema simile a quello dei trasduttori per chitarra elettrica. Questo tipo di microfonazione permetteva di isolare il suono di ciascuna corda, dando la possibilità di spazializzare gesti con facilità. Il setup venne sviluppato all'IRCAM, ma fu considerato instabile e difficile da controllare; di conseguenza, K.S. ha preparato nuove versioni del brano senza la microfonazione speciale.

\end{multicols}

\begin{Figure}
 \centering
 \includegraphics[width=\linewidth]{gesto1.png}
 \captionof{figure}{Sviluppo primo gesto.}
 \label{figure:axnoise1}
\end{Figure}

\begin{multicols}{2}

\section*{Analisi}
La natura del brano non permette divisioni nette in sezioni, essendo la fluidità del materiale di estrema rilevanza; per ragioni analitiche ho diviso il brano in sezioni, utilizzando come criterio l'introduzione di nuove tecniche e la percezione uditiva.
Il primo movimento è caratterizzato dall'evoluzione di un singolo gesto, l'onda; all'inizio intesa come singola cellula di movimento ascendente, poi espansa temporalmente, verticalmente e variata, includendo man mano il movimento discendente come conseguenza del precedente.  
\end{multicols}

\begin{Figure}
 \centering
 \includegraphics[width=\linewidth]{gesto2.png}
 \captionof{figure}{Sviluppo gesto.}
 \label{figure:axnoise2}
\end{Figure}

\begin{multicols}{2}
\section*{Sezione 1 (battute 0-25}
Il brano è strutturato in base all'evoluzione del trillo su mi bemolle che sentiamo all'inizio, questo è alterato con un cambio più o meno continuo della pressione sul tasto. Come precedentemente evidenziato il concetto base di questo brano è l'oscillazione nell'asse tono-rumore, osservando lo spettrogramma \ref{figure:axnoise1} notiamo il movimento da toni puri a rumorosi, facendo uso di tutto ciò che lo strumento dà a disposizione, come tremolo e arco sul ponticello. Il gesto è quindi caratterizzato da una moderata apertura spettrale con i toni puri ad una più ampia nei suoni rumorosi. L'elettronica è utilizzata in questa prima fase come emergenza, i suoni si realizzano spesso come estensione di quanto si udiva prima. Proseguendo nella lettura della partitura, si comprende maggiormente il processo applicato al materiale: una ripetizione continua del gesto ma con variazioni dei suoi parametri, spostandolo anche a caratteristiche di altri elementi.
\section*{Sezione 2 (battute 25-58}
Nella seconda sezione il materiale prevalente è quello strumentale, l'articolazione spettrale è data quasi unicamente dalle tecniche estese del violoncello, quali bicordi, arco al ponticello e tremoli. Più si protrae il materiale, più esso viene diversificato con altre tecniche estese, aumentandone le potenzialità timbriche. A battuta 42 troviamo un ritorno dell'elettronica, ciò avviene per mutazione del materiale precedente, anche se per la prima volta nel brano vi è una sovrapposizione tra la parte elettronica e strumentale.
Il materiale si intensifica fino a 43, per poi portare ad un lento rilascio fino a battuta 79. C'è una contrapposizione continua tra staticità, intesa come punto di riposo ed elementi ritmicamente ricchi, la cellula iniziale è elemento di quiete a cui tendere.
Proseguendo vengono man mano alterate le interazioni tra strumento ed elettronica, andando verso la sezione conclusiva.
\end{multicols}

\begin{Figure}
 \centering
 \includegraphics[width=\linewidth]{gesto3.png}
 \captionof{figure}{Sviluppo gesto.}
 \label{figure:axnoise3}
\end{Figure}

\begin{multicols}{2}
\section*{Sezione 3 (battute 87-159}
Nella terza e ultima sezione il suono tende sempre più al bruitismo, anche grazie ad un cambio radicale nell'utilizzo dell'elettronica a partire da battuta 129. Si interrompono i modelli di filtri risonanti, sostituiti prima dal nastro di violoncello pre-registrato, sommato a processi in tempo reale ed un'entrata graduale di un nastro di onde sul mare, rendendo chiaro il riferimento iniziale del brano. Sul piano strumentale, il glissando diventa elemento predominante insieme alla pressione, eliminando suoni puri. Si perdono gradualmente i suoni armonici, portando il violoncello ad una fusione timbrica con il materiale dei nastri. Si intensificano le entrate dell'elettronica fino al termine del brano.
\section*{Conclusione}
La particolarità di questo brano che lo rende un ottimo esempio per l'analisi è quella di fare comprendere le ampie possibilità musicali che un singolo gesto può portare. Inoltre l'utilizzo dell'elettronica sia come elemento per la scrittura che per l'esecuzione, apre numerose porte per la composizione di brani.

\end{multicols}


\begin{landscape}
\begin{tabular}{ | m{2cm} | m{3cm}| m{3cm} | m{3cm} |  m{3cm} | m{3cm} | m{3cm} | } 
  \hline
  Battuta & 25-29 & 30-34 & 36-41 & 42-46 & 47-49 & 51-58 \\ 
  \hline
  Processo & Espansione cellula iniziale. Con aggiunta di coda. & A)Frammentazione cellula ascendente + B)Riduzione cellula iniziale
(A+A+B+A+B)& Frammentazione cellula ascendente & Distensione cellula iniziale. & Compressione gesto iniziale & Intensificazione ritmica  \\
  \hline
  Tecniche Strumentali & Sul tasto, ordinario, glissando,
Pizzicato & Sul ponticello, sforzando, glissando, trillo (arm.), pizzicato & Pressione, bicordi, variazioni di posizione arco, sul ponticello, trillo & Sul ponticello, ordinario, glissando, tremolo & Trillo, pressione, sforzando, bicordi, sul ponticello & Sul ponticello, pressione, bicordi \\
  \hline
  Prevalenza Timbrica& Tono & Oscillazione rumore-tono & Oscillazione rumore-tono & Tono & Rumore & Tono\\
  \hline
  Inviluppo & Ondate & Melodico ascendente, dinamico/timbrico discendente & Brevi frammenti ascendenti, ondate & Ascendente & Ascendente & Ondate \\
  \hline
  Dinamica & Piano & Mezzoforte & Forte & Forte & Forte & Forte \\
  \hline
  Elettronica & & & Interazione per emergenza & & Interazione per emergenza & \\
  \hline
\end{tabular}
\begin{tabular}{ | m{2cm} | m{3cm}| m{3cm} | m{3cm} |  m{3cm} | m{3cm} | m{3cm} | } 
  \hline
  Battuta & 59-68 & 69-71 & 71-78 & 79-87 & 88-104 \\ 
  \hline
  Processo & Dilatazione in 2 parti della cellula generatrice, fino alla massima distensione. & Compressione cellula generatrice & Frammentazione + dilatazione cellula gen. 2 volte. Aumento intensità ritmica. & Cellula gen., con meno variazioni e resa più chiara. Ripetizione 2 volte & Dilatazione in 2 parti della cellula gen., complessità ritmica \\
  \hline
  Tecniche Strumentali & Trilli, trilli doppi, sul ponticello, armonici, tremoli & Pizzicato, glissando, tremolo, sul ponticello & Sul ponticello, sul tasto, trillo, armonici & S.P., trillo, pressione, tremolo, bicordi. & S.P., trillo, pressione, tremolo, bicordi. \\
  \hline
  Prevalenza Timbrica& Oscillazione tra tono e rumore mantenendo un bilancio tra i due & Oscillazione tra tono e rumore, prevalenza rumore & Tono & Oscillazione tra tono e rumore mantenendo un bilancio tra i due & Oscillazione tra tono e rumore mantenendo un bilancio tra i due\\
  \hline
  Inviluppo & Ascendente - statico & Ascendente & Ascendente & Ondate & Ascendente\\
  \hline
  Dinamica & Prevalenza Mezzopiano & Mezzopiano & Mezzopiano>Pianisimo & ezzopiano>Pianisimo & Piano<Fortissimo \\
  \hline
  Elettronica & Interazione per emergenza & Interazione per emergenza & Interazione per emergenza & Interazione per emergenza & Interazione per emergenza \\
  \hline
\end{tabular}
\begin{tabular}{ | m{2cm} | m{3cm}| m{3cm} | m{3cm} |  m{3cm} | m{3cm} | m{3cm} | } 
  \hline
  Battuta & 88-104 & 105-118 & 119-129 & 130-Fine \\ 
  \hline
  Processo & Dilatazione in 2 parti della cellula gen., complessità ritmica & Ripetizione cellula ad libitum con coda glissati & Ripetizione cellula ad libitum. Elettronica e materiale acustico si uniscono in un solo timbro & Ripetizione cellula ad libitum  \\
  \hline
  Tecniche Strumentali & S.P., trillo, pressione, tremolo, bicordi. & S.P., trillo, armonici, glissando, sforzando, bicordi, pressione & S.P., trillo, glissando, sforzando, bicordi, pressione, tremolo & S.P., glissando, bicordi, pressione\\
  \hline
  Prevalenza Timbrica& Oscillazione tra tono e rumore mantenendo un bilancio tra i due & Tendente al rumore & Tendente al rumore & Tendente al rumore\\
  \hline
  Inviluppo & Ascendente & Ondate & Ondate & Ascendente\\
  \hline
  Dinamica & Piano<Fortissimo & Mezzoforte & Forte & Fortissimo\\
  \hline
  Elettronica & Interazione per emergenza  & Interazione per emergenza  & Interazione per mutazione, materiale pre-registrato & Interazione per mutazione, materiale pre-registrato \\
  \hline
\end{tabular}

\end{landscape}

\begin{multicols}{2}

\printbibliography
\end{multicols}
\end{document}
